16

enim nonaginta quinque, quas M cum S P communes habet,
de quarum ordine haec licet adnotare. Priores quadraginta,

quattuor sententiae. quas M continet, in S P prorsus desunt
praeter decem (30. 6. 8. 9. 10. 11. 13. 14. 15. 12) hoc
ordine, quem adscripsi, ita tamen, ut inter alias sententias
interiectae longissime distent. A sententia 44 usque ad sent.
57 in S P sunt sex (45. 46» 47. 49. 50. 52), quae ipsae
quidem eodem ordine se excipiunt, sed inter alias usque ad
sent. 99 dispersae sunt. A sententia 47 usque ad sent. 141
omnes in S P exstant praeter octo (95. 102. 103. 105. 112.
134. 136. 139); quae in S P quoque leguntur, eodem ordine
subsequuntur, nisi quod sentt. 94-100 et 130—135 trans-
positae sunt.

Maxime autem mirum est, quod ex prioribus 44 senten-
tiis non plus quam decem eaeque per totum librum dispersae
inveniuntur, quare non alienum videtur hoc loco disserere,
quid de initio libri M sit iudicandum. Atque Proverbiis
(π π), quae Ed. Woelfflinus (Publ. Syr. sent. p. 90 sq.) lit-
teris inclinatis exprimenda curavit, collatis primum statui
potest π propius abesse a M quam a S P, quod cum illo
septuaginta fere, cum hoc quadraginta fere sententias com-
munes habet. Iam cum ordo proverbiorum et a M et a S P
permultum discrepet, ordo sententiarum, quas M continet,
maximam partem cum S P congruat, ordinem proverbiorum
· plane eversum esse nemo erit qui infitietur. Videlicet qui
proverbia in locum versuum Publilianorum substituit, magis
ordinem litterarum secutus esf quam sententias ipsas ideoque
singula verba, praesertim, a quibus exordium sumunt, mutavit.
Sed si priores quadraginta quattuor sententias libri M re-
spicias, nonne iure mireris, quod ex eis in S P tredecim,
in π autem triginta quattuor exstant? Quid igitur? Ut paucis
dicam, illae sententiae propriam mihi videntur epitomen con-
tinere, quam aliquis ex Senecae aliorumque libris consar-
cinavit et eam quidem mutilam alius illi sententiarum collec-
tioni, quae in S P exstat, praemisit. ,

Ut ad numerum sententiarum transeamuS‚ M duode-
viginti sententias continet, quae in S insunt, in 'P autem desi-

 

