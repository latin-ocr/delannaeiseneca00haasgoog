40 ,Ξ “ “

Haec habui de illis sententiis quae scriberem. Num
pluribus etiam exempliS, maioribus argumentis opus nest?
Immo vero iam satis ostendisse mihi videor plurimas, ne

dicam cunctas sententias praeter illas, quas priore parte huius .

disputationis aut Pythagorae aut Aristotelis aut septem Sapien-
tium aut Catonis maioris aut alius cuiusdam viri inclyti esse
demonstrare conatus sum, ex nullius nisi L. Annaei Senecae
philosophi libris depromptas esse. (Cf. pag. 4 sqq.) Ac magna
quidem pars illarum, ut supra docui, in ipsis Annaeanis libris,
qui hodie quoque exstant, facile invenitur, ita tamen, ut ab
eis, qui excerpserint‚ slogula vocabula temere vel omissa vel
addita vel interpolata sint. Tempora vero impia et perfida,
quae tot artis opera magnificentissima, tot libros memoria
sempiterna dignissimos oblivione obruerunt, etiam Senecae
philosophi gloriae adeo obstiterunt, ut ex plerisque eius
scriptis (cf. Haase, Sen. opp. vol. 111. pag. 418 sqq.) nihil iam
nisi bona fama et tituli —- primum inter ea obtinent locum
Exhortationes et Philosophia moralis, quae passim
a Lactantio laudantur (cf. Haase, l. l. p. 421 sq.) - super-
essent, nisi prospero quodam casu nonnulli flores et ii qui-
dem suavissimi, cura librariorum ex eis collecti atque ex
naufragio redempti, per tot saecula incolumes ad nostram
aetatem pervenissent.

 

