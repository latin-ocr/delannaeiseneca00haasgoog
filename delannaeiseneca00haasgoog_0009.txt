caput Ι.

Libri qui inscribi solet ,de moribus‘ sententiae cum multa
habent, quae nondum satis sint emendata, tum quis eum con-
diderit, utrum L. Annaeus Seneca philosophus an alius qui-
dam incerti et nominis et aevi scriptor, minime constat inter
viros doctos. Nam origo Annaeana haud immerito in dubi-
tationem vocari videbatur, non tam propter diaboli mentionem
sent. 143 factam, (quippe extremas sententias postea additas
esse pronum est suspicari), quam quod sententias 3 et 4 ex
Lactantio (de instit. div. 3, 15. 6, 23) sumptas esse appa-
rebat. Quare cum Fr. Haase ¹), clarissimus Senecae edit-or,
ad hujus ipsius libri emendationem non multum attulisset,
Ed. Woelfflin ²²), vir doctissimus, aliquot quidem libros manu
scriptos ³) adhibuisset, ‘sed in quibus omnibus sententiae Lac-
tantianae suos quaeque locos obtinerent, necessarium erat
profecto etiam vetustiores codices adire et interpolatorum
additamentis nondum inquinatos. Quo facto quaestionem de
auctore et auctoritate illius libelli denuo instituere haudqua-
quam alienum erit, quoniam hoc tam felici adiumento multo
certiora eruentur et litterarum. latinarum historia aliquid in-
crementi capere poterit. Contulit autem vel potius transscripsit
alterum eorum codicum, Parisinum saec. IX. ineuntiS, qu'us
ope quaestionem de pristina libri forma et indole aliquantum

 

¹) L. Annaei Senecae pln‘l. opera Lips. 18533 ed. alt. 1872. vol. 111.
pgg. 462—467: ,L. Annaei Senecae Cordubensis de moribus liber.‘ cf.
praef. pg. XX. sq.

²) Publii syri sententiae, Lps. 1869 pg. 136-148: ,Incerti auctoris
liber, qui vulgo dicitur de moribus.‘

³) cf. Ed. Woelffl. pg. 136 adn.; noto illos codices Ιίῡὶθτα Μ.

