ὂ

unum Theophrasti, unum Athenodori immixta esse: ea autem
in Senecae libros iam recepta cur ille qui has sententias col-
legit non potuit decerpere? Quid? Seneca ipse si opusculum
sententiarum constituisset, nonne illa dicta in unum locum,
ut par erat, contulisset? Denique suspicio admitti non potest
Senecam ipsum a Graecis, dico a VII SapientibuS‚ praecepta
sumpsisse, ea autem non in fine aut initio, ut oportuit, sed
in medio opere quasi sui ingenii fetum inseruisse. Potuit
igitur ille multorum virorum flores decerpere et tamen in
opere suo constituendo unam bene vivendi disciplinam sequi,
eam scilicet, quam unice veram esse sibi persuaserat3 eam
autem esse Stoicorum et epilogus et sententiae ipsae satis
declarant. Quare hoc colligi posse videtur scriptorem fuisse
Stoicorum doctrinae asseclam et eas tantum aliorum philoso-
phorum sententias immiscere potuisse, quae illi non repugnarent.

Illud pro certo affirmare ausim sententias horum codi-
cum ex scriptoribus, qui fidei Christianae non essent addicti,
excerptas esse. Nam ut omittam extremam sententiam istius
epilogi in codice P a praeceptis Stoicorum nihil abhorrere,
imprimis certissimo sunt argumento verba: ,dii sunt propitii.‘
Et profecto ne una quidem sententia deprehenditur, quae
certam fidei Christianae imaginem prae se ferat; immo vero
non desunt, ex quibus procul dubio contrarium appareat.
Cf. fol. 21 ⁸: ,Mundum deorum templum‘3 S p. 223, v, 29:
,di boni‘. Haec res eo maioris est momenti, quod illi codiceS,
qui adhuc editoribus libri de moribus praesto fuerunt, sicut
supra ostendimuS, complura continent, quae ingenia hominum
Christianorum aperte prodant, id est, quae interpolationi
debeantur.

Denique maximi ponderis est, quid ex corrupto vocabulo
,miruffeam‘ vel ,mirifice‘ eliciendum sit. Equidem cum quid
adverbio ,mirifice‘ scriptor quasi sui laudator voluerit, prorsus ⁴
non assequar, ex verbo ‚habes‘ vocativum potius nominis pro-
prii, velut apud Senecam (dl. IX, 12), deducendum esse
conicio. Jam comparanti titulum fol. 221‘ scriptum (sententiae
Ruffi) ,mi Ruffe iam‘ restituendum esse videri possit, quam-
quam et mirum est libellum ad eum mitti, cuius ipsius sen-

 

